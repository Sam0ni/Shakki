Tällä viikolla olen tehnyt poetry projektin, ja asentanut tarvittavat riippuvuudet, kuten pygame, pytest ja coverage. Itse peliä olen toteuttanut siihen asti, että siitä puuttuu enää muutama ominaisuus, kuten kuningatar ja kuningas, sekä sotilaan korottaminen. Olen myöskin toteuttanut testejä, jotka varmistavat, että metodi joka tarkistaa kaikki mahdolliset liikkeet palauttaa oikeat liikkeet.
Olen toteuttanut pelisilmukkaan kaikki aikaan sidotut ominaisuudet, kuten ruudunpäivitys ja syötteet. Syötteenä toimii hiiri, jolla valitaan nappula jota halutaan siirtää, ja valitaan ruutu johon se halutaan siirtää. Nappulan valinnan voi poistaa painamalla d näppäintä. Olen toteuttanut myös pelinlaudan tilanteeseen liittyvät metodit kuten kaikkien mahdollisten liikkeiden tarkistaminen ja liikkuminen valkoisille ja mustille nappuloille. Koska olen ehtinyt toteuttamaan vain luokat sotilaalle, tornille, ratsulle ja lähetille, liikkeiden tarkistamiseen tarkoitetut metodit päivittyvät vielä, kun lisään kuningattaren ja kuninkaan.
Kaikkien mahdollisten liikkeiden tarkistamiiseen luotu metodi on nykyisillään todella pitkä, mutta en kyllä keksi, että miten muuten sen voisi toteuttaa. Myöskin sotilaan korottamisen toteutus on vielä hieman mysteeri.
Seuraavaksi tarkoituksena on toteuttaa kuningatar ja kuningas, sekä sotilaan korottaminen. Myöskin koodin siistiminen olisi tarkoituksena, sekä testien tekeminen.

Käytetty aika: n. 12h
